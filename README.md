# <a href="https://arquesm.github.io/2SRA/">2SRA</a>
[nom del treball](https://arquesm.github.io/2SRA/)
## Sistemes de Representació Avançada
### Objectius generals

L’objectiu d’aquesta assignatura és proporcionar a l’alumne la capacitat per entendre i saber com funciona la xarxa d’internet, com publicar, editar i dissenyar per aquest mitjà. 

Mijantçant aquesta assignatura l’alumne podrà aplicar, dur a terme, investigar els mètodes de crear, editar, dissenyar i publicar per al web. Entendre els processos de creació amb llenguatge d’etiquetes i programació bàsica.

### Competències de l'assignatura

#### Competències transversals.

CT2 Arreplegar informació significativa, analitzar-la, sintetitzarla i gestionar-la adequadament
CT4 Utilitzar eficientment les tecnologies de la informació i la comunicació.
CT13 Buscar l’excel·lència i la qualitat en la seua activitat professional.

#### Competències generals.

CG1 Concebre, planificar i desenrotllar projectes de disseny d’acord amb els requisits i condicionaments tècnics, funcionals, estètics i comunicatius.
CG2 Dominar els llenguatges i els recursos expressius de la representació i la comunicació.
CG11 Comunicar idees i projectes als clients, argumentar raonadament, saber avaluar les propostes i canalitzar el diàleg

#### Competències específiques.

CE6 Interrelacionar els llenguatges formal i simbòlic amb la funcionalitat específica
CE10 Aplicar mètodes de verificació de l’eficàcia comunicativa

### Resultats de l'aprenentatge.

RA1 Entendre i aplica el disseny al llocs web i web apps.

RA2 Crea, edita i gestiona llocs web estàtics i dinàmics.

RA3 Pública llocs web i web apps.

### Continguts de l'assignatura.

Metodología, conceptes, llenguatges, processos d’edició, creació  i publicació web.

Web estática i dinàmica. 

Programació javascript.

### Criteris d'avaluació.

#### Consideracions generals:  
 
L'avaluació serà continua per la qual cosa es requereix l’assistència regular de l'alumnat a les classes i la realització de la totalitat de les activitats programades. Per tant, l'assistència és obligatòria, sols es podrà faltar un 20% de les hores del total de classes a cada avaluació.

Al llarg del procés d'avaluació contínua s'avaluaran els següents aspectes:
-Els treballs realitzats a classe de cada bloc.
-L'aplicació i desenvolupament de les eines i continguts exigides en cada treball. 
-El treball final i l'aplicació a un projecte en cada àmbit dels continguts. 
-Actitud i participació, interès i motivació de l'alumne en classe. 
-El professorat determinarà si és necessari realitzar alguna prova de nivell d'algun dels continguts del temari durant cada semestre. 
-Es realitzarà un examen final a aquells alumnes que no hagen portat un seguiment correcte o no hagen superat les proves avaluables proposades durant el curs.

Això es sumarà a cadascun dels projectes i exercicis desenvolupats durant el curs. 
Els treballs s'entregaran sempre complint els requisits d’entrega que mane la professora pel que fa a format, tipus i manera de presentació.
Els projectes que no es presenten degudament identificats seran considerats automàticament com no presentats. 
Els terminis de lliurament de treballs que s'estableixin durant el curs han de ser complerts. Si l'alumnat es retarda en el lliurament la nota es veurà afectada en un 10%. Si l’alumnat per alguna causa de força major justificada no pogués lliurar a temps algun treball, tindrà tres dies de marge per fer-ho sense que li afecti la nota si porta justificant.  
 
Els percentatge per a l'avaluació global serà: 
-L'actitud i participació en les sessions: 10%
-Bloc de continguts web de disseny html i css 60% 
-Bloc de continguts javascript 30% 
 
És imprescindible tenir aprovat tots els blocs per poder calcular la nota final.

Els resultats obtinguts per l'alumne en l'assignatura es qualificaran en funció de la següent escala numèrica de 0 a 10, amb expressió d'un decimal.  

0-4,9: Suspens  

5,0-6,9: Aprovat (AP)

7,0-8,9: Notable (NT)

9,0-10: Excel·lent (EX)

No Qualificat/da (NQ) s'aplicarà a aquells alumnes dels quals no es tinga cap element qualificable, entès en la pràctica com que no hagen lliurat cap treball, no s’hagen presentat a cap prova ni es tinga constància de qualsevol element o procés que s’haja obtingut qualificació.  
Així el No Qualificat s'aplicarà a aquells alumnes que per qüestions inexcusables de salut i situacions greus personals justificables no s’hagen presentat cap treball ni element qualificable. Així en aquests casos serà responsabilitat de l’alumne, i la direcció del centre avaluarà aquesta situació com a No Qualificat.

En aquest sentit, el “No qualificat/da” es considerarà una condició i no una qualificació. Per tant, la valoració d’aquesta condició estarà sotmesa a la consideració que la comissió de coordinació docent i, en última instància, la direcció del centre, en puguen fer per tal d’acreditar-la, sempre entesa com a excepcional. En una assignatura no es podran acumular més de tres “No qualificat/da” consecutius, qualificant-se la següent convocatòria obligatòriament.

Quan un alumne/a deixe d’assistir sense justificació a totes les assignatures de les que s’haja matriculat durant un període continuat equivalent a un terç del curs escolar es considerarà abandó escolar per part d’eixe alumne/a. En eixe cas perdrà la condició d’alumne/a, quedant desvinculat/da dels estudis en els termes que s’especifiquen al punt 5, de l’article 14 del Decret 48/2011, de 6 de maig, del Consell, pel qual s’estableix l’ordenació de les ensenyances artístiques superiors.

#### Avaluacions i dates d'entrega.

*Primera convocatòria. Dimecres 20/01/20 8.00 - 10.30*

*Segona convocatòria. Dimecres 17/06/20 8.00 - 10.30*

